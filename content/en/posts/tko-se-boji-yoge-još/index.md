---
title: Tko se boji yoge još?
date: 2023-01-19T22:48:13.385Z
image: images/yoga-1812695_1280.jpg
author: Vjerna Nevistić
tags:
  - yoga
  - Strah
  - vježbanje
---
U posljednjih dvadesetak godina yoga je postala mega popularna u svijetu, a ta se popularnost u posljednjih desetak godina polako proširila i u Hrvatskoj. Mnogo se piše o neospornim dobrobitima yoge, vrstama yoge, tehnikama disanja. U ovom tekstu željela bih se osvrnuti na neke od najčešćih strahova vezanih uz vježbanje yoga pozicija (asana).

Yoga pozicije koje možemo vidjeti u časopisima i medijima izgledaju vrlo zahtjevno, teško i atraktivno i iz njih proizlaze slijedećih par bojazni koje nam se mogu javiti:

 

**Strah od povreda**

Da bi se izbjegle povrede kod vježbanja yoge potrebno je raditi postepeno, tj. samo onaj dio asane koji možemo izvesti, a najvažnije pravilo je da ništa ne boli. Ukoliko se pojavi bol znači da nešto krivo ili preteško radimo. Isto je tako važno slušati svoje tijelo koje nije uvijek isto i ponekad možemo izvesti više ponekad manje. Takođe treba  biti vrlo vrlo oprezan kada su u pitanju asistencije u kojima nas instruktori pritišću i/ili  namještaju dublje u poziciju jer upravo su one česti uzrok povreda. Yoga je nekompetitivna aktivnost i vježbajući je nije potrebno ništa ”postići”.

 

**Strah da nisam dosta fleksibilan/fleksibilna**

Kroz yoga pozicije razvija se fleksibilnost, a uz fleksibilnost i snaga, izdržljivost, ravnoteža, djeluje se na zdravlje kralježnice, ispravlja krivo držanje, na bolje funkcioniranje žljezda s unutrašnjim izlučivanjem…Sve to donosi na hormonalnu ravnotežu i više lućenja endorfina i seratonina hormona sreće te se osjećamo mirno, lagano i opušteno

Redovitim vježbanjem svakako ćemo napredovati u svim tim sposobnostima.

 

**Yoga je za žene**

Strah ili prije predrasuda koju i danas imaju mnogi muškarci, no yoga je vrlo korisna aktivnost i za muškarce i za djecu. Mnogi sportaši i rekreativni i vrhunski izabiru yogu kao dodatnu aktivnost uz svoj sport.

 

**Potrebno je biti mršav za vježbanje yoge**

Takođe još jedna zabluda, jer upravo se uz pomoć yoge može smršaviti ili dovesti tijelo u idealnu liniju. Neki su stilovi yoge i vrlo zahtjevni (na hot yoga satu potroši se 500- 1000kcal), a vježbanje asana pomaže i kod kontrole apetita i svjesnosti unošenja zdravije hrane u tijelo.

 

Uz sve ove strahove postoji još jedan specifičan upravo za Hrvatsku i s njim se još nisam susrela iako sam dugo živjela vani (7 godina u Americi i 3 u Pragu u Češkoj republici) i dosta putovala. To je pitanje koje mnoge zbunjuje i straši:

**Smije li kršćanin vježbati yogu?**

Živimo u svijetu u kojem živimo sve se više isprepleću razlizličite kulture i utjecaji tako da mi je potpuno nerazumljiv strah od yoge kao za kršćanina neprikladne i opasne aktivnosti. Po tom se ključu možemo bojati karatea i juda jer dolaze iz Japana, Thai chia jer dolazi iz Kine, a ponajviše nogometa iz Engleske jer dostiže i prave razmjere idolopoklonstva. Svaka od tih aktivnosti nosi sa sobom i neku priču, način oblačenja, kodex ponašanja, koji nam se kada ih ne poznajemo mogu činiti čudnima. Ocjeniti aktivnost kao opasnu samo zato što je ne razumijemo i ne poznajemo dovoljno, svakako je neprihvatljivo za 21. stoljeće. U svakoj organizaciji postoje dobri i loši ljudi, tako postoje i dobri i loši instruktori yoge, kao i dobri i loši svećenici, i na svakom od nas je da odluči što nam je prihvatljivo i korisno. Potrebno je naglasiti da jedna aktivnost ne isključuje drugu nego da i pravi kršćanin kao i pripadnici drugih vjera mogu bez straha vježbati yogu kao i karate, thai chi ili nogomet, te nas multikulturalnost i širina samo obogaćuju i čine boljim ljudima.