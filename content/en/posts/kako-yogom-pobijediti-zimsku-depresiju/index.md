---
title: Kako yogom pobijediti zimsku depresiju?
date: 2023-01-19
author: Vjerna Nevistić
image: images/featured.jpg
tags:
  - Yoga
  - Trening
  - energija
  - vježbanja
  - depresija
---
Kada prođu praznici i Božično i Novogodišnje blještavilo mnogi osjećamo laganu depresiju i pad energije. Često je tu i koja kila viška, navikli smo na kasnije buđenje, a odmor je gotov i treba povući punom snagom u Novoj godini.

Vježbanje je tada zadnja stvar koja nam pada na pamet, a upravo bi nam kretanje donijelo trenutačno i vrlo efikasno oslobađanje od lošeg raspoloženja. Svaka tjelovježba, od jednostavne šetnje parkom, vježbanja u teretani, grupnih programa ili koju već aktivnost volite potaknut će lučenje  serotonina i endorfina, hormona sreće, i osjećat ćete se bolje. No teško je početi, iako već i 15 minuta vježbanja ima pozitivan učinak.

Ukoliko se odlučite za yogu, vrlo brzo pojaviti će se pozitivne promjene, jer yoga  potiče mehanizme koji nas u potpunosti vraćaju u ravnotežu i to djelovanjem na različite sustave u tijelu.

Vježbanjem yoge također se podiže nivo energije u tijelu i nakon treninga osjećat ćete se poletnije nego na početku. Asane (yoga pozicije) koncipirane su tako da rješavaju tijelo i um kako svakodnevnog tako i dubinskog stresa i frustracija koje nakupljamo godinama, a u toku vježbanja postiže se stanje uma bez misli s potpunom koncentracijom te na taj način zaboravljamo na brige. Kako postepeno dobivamo sve veću kontrolu nad tijelom, a pogotovo nad umom raste naše samopouzdanje i mentalni mir.

Hot yoga ili yoga na temperaturi od 37 stupnjeva Celziusa i 60% vlažnosti dodaje navedenim dobrobitima i detoksifikaciju gdje se intenzivnim znojenjem tijelo čisti od otrova, smanjuje se otečenost tijela, te pomaže kod mršavljenja i oblikovanja tijela. Na jednom treningu potrosimo 500- 100 kcal za 90 min vježbanja i rezultati su vidljivi već nakon nekoliko treninga.

Ako još niste spremni za intenzivnije treninge, slijedećih par opisanih asana, koje možete izvoditi  sami kod kuće ili na otvorenom, pomoći će vam da pokrenete i eventualno uključite u ozbiljnije vježbanje.

**Čučnjevi s hvatom za ušne resice**

![zimksa](/images/zimska1.jpg "Čučnjevi s hvatom za ušne resice")

**Opis asane:**  Stanemo ravno u poziciju planine spojenih stopala i uhvatimo lijevom rukom desnu ušnu resicu, a desnom lijevu pritom palčevi gledaju prema naprijed.  Na udah napravimo mali čučanj, pete ostaju na podu a koljena su spojena, a na izdah se vratimo u stojeći stav. Ponovimo 10 do 21 puta.

**Kako djeluje:** Zagrijava tijelo i podiže energiju, djeluje na bolje povezivanje moždanih polutki što je izvrsno za koncentraciju i kreativnost. Jača mišiće nogu i razvija fleksibilnost zglobova nogu i kuka, te jača mišiće trupa i ruku.

**Delfin**

![delfin](/images/delfin.png "delfin")

**Opis asane:** Kleknemo na koljena i laktove koji se nalaze ispod ramena, a dlanovi se spoje, zatim podignemo tijelo s peta i sjedne kosti usmjerimo prema stropu. Na udah tijelo ide prema naprijed, brada prelazi ravninu dlanova, na izdah tijelo se vraća u početnu poziciju. Ponoviti 5 do 10 puta.
**Kako djeluje:** Smiruje um i pomaže otpuštanju stresa i kod blage depresije. Rješava glavobolju,  nesanicu,  bolove u leđima i kronični  umor. Smanjuje simptome menopauze, poboljšava probavu i sprečava osteoporozu. Isteže i jača rameni obruč i ruke, te jača leđa i trbušne  mišiće.

**Drvo** 

![drvo](/images/zimska4.jpg "drvo")

**Opis asane:** Stanemo na desnu nogu i podignemo lijevu nogu ili iznad skočnog zgloba, iznad koljena ili visoko na bedro ovisno o fleksibilnosti zgloba kuka i koljena. Spojimo dlanove i ruke postavimo ispred prsne kosti. Duboko dišemo i opustimo ramena i laktove. Zadržimo poziciju 10 do 20 udaha i izdaha.\
**Kako djeluje:** Smiruje um i pojačava koncentraciju, ako se drži malo duže donosi i osjećaj blaženstva. Isto tako razvija fleksibilnost zgloba kuka i koljena, te jača trbušne mišiće.

**Kobra**

![Kobra](/images/zimska5.jpg "Kobra")

**Opis asane:** Legnemo na trbuh i spojimo pete i pritisnemo pete zajedno, aktiviramo mišiće nogu i stražnjice i fiksiramo kukove na podu. Dlanove ostavimo pokraj prsiju a vršci prstiju su u visini bradavica, laktovi uz tijelo. Brada na podu. Na udah podignemo gornji dio tijela bez pomoći ruku i zadržimo poziciju 5 do 10 udaha i izdaha bez da zadržavamo dah. Ponovimo asanu 2-4 puta\
**Kako djeluje:** Ispravlja loše držanje, jača sve mišiće leđa, te bedra i stražnjice, razvija pokretljivost kralježnice, isteže rebreni obruč, ramena i trbušne mišiće te stimulira organe trbušne šupljine. Pomaže kod otpuštanja stresa i umora i pritom podiže optimizam i dobro raspoloženje.

**Ležanje na leđima:**

Ciklus vježbi završimo u ležanju na leđima mirno dišući, što nam dovodi cirkulaciju krvi u normalu te potpuno opušta cijelo tijelo.\
Za sve informacije možete nazvati na broj telefona 095 576 3818.