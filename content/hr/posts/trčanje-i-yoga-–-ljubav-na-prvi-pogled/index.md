---
title: Trčanje i Yoga – ljubav na prvi pogled
description: I am description of blog post structure data
author: Vjerna Nevistić
date: 2023-01-19T22:48:55.533Z
featured_image: images/running-1705716_1280.jpg
images:
  - ''
tags:
  - yoga
  - Trčanje
  - vježbanje
  - popularnost
keywords:
  - yoga
  - Trčanje
  - vježbanje
  - popularnost
---
Kao prvo moram vam nešto priznati: ja se još nisam zaljubila u trčanje! iako ponekad otrčim s mužem krug oko kvarta i sasvim mi je lijepo, iako sam na Kineziološkom fakultetu godinu i pol vježbala sve discipline iz atletike i iako cijela moja obitelj trči i uživa u tome. Moja aktivnost je yoga, točnije hot yoga, a to je hatha yoga tj izvođenje yoga pozicija statičnim načinom na toplini od 37 stupnjeva Celziusa i 40% vlažnosti zraka. Pitat ćete se možda kakve veze i sličnosti to ima sa trčanjem? I veće nego što se na prvi pogled čini! Kao prvo i trčanje i yoga dobivaju masovno na popularnosti u današnje vrijeme i to upravo zato što se njima može baviti zaista svatko. U trčanju to kreće od sasvim rekreativnog trčkaranja pa do ozbiljnih natjecatelja, a u yogi od izvođenja yoga pozicija (koje se zovu asane) koje su jednostavne i lagane pa do kompliciranih i zahtjevnih. No osim ovog fizičkog aspekta yoge po meni je još važniji psihički aspekt i stanje uma u koji nas yoga stavlja a to je: izvođenje yoga pozicija, pa i onih najkompliciranijih, s umom prepunim različitih misli i nekoncentrirano je početničko vježbanje, dok je izvođenje najjednostavnijih pozicija s umom usredotočenim na trenutak i u stanju bez misli napredno je vježbanje yoge. Znam da se to stanje bez misli pojavljuje i kod naprednjih trkača.

Također mogu sa sigurnošću ustvrditi da su trčanje i yoga komplementarne aktivnosti! Na hot yoga satove dolaze mnoge trkačice i trkači. Yoga im kao prvo pomaže u poboljšanju fleksibilnosti, kako površinskih mišića nogu, ruku i trupa, tako i specifičnim yoga pozicijama dolaze do mogućnosti istezanja dubinskih mišića kao psoasa, te stabilizatora trupa i dubinskih leđnih mišića. Osim fleksibilnosti na satovima hot yoge razvija snaga, pogotovo mišića trupa: trbušnih i leđnih, te izdržljvost i ravnoteža koje su također važne i za trčanje.

Posebna priča je disanje u yogi, osim vježbi dubokog disanja koje pomaže povećanju plućnog kapaciteta, tu je i pranayama specifični načini yogijskog disanja kojima se kroz koncentraciju na dah povećava protok i količina energije (prane) u tijelu. Na satovima hot yoge tijelo je toplo što omogućava dublje i sigurnije istezanje bez rizika od ozljede te se intenzivno se znojimo što čisti tijelo od otrova. isto tako zadržavanje yoga pozicija dok vam znoj kaplje niz čelo pomaže u povećavanju tolerancije na neugodnost i kontrolu emocija koja se pojavljuje i u trčanju.

Sustav yoga asana ili pozicija star je između 3 i 4 tisuće godina no taj se sustav intenzivno razvija pogotovo od kada je yoga postala popularna na zapadu s dolaskom prvih učitelja yoge sredinom prošlog stoljeća pa do masovne popularnosti yoge otprilike 1990tih. Tada sam živjela u Americi u Chicagu i sjećam se kako su knjige o yogi preplavile knjižare i odjednom se svugjde mogla vježbati yoga. Danas se yoga pozicije znanstveno proučavaju i dokazuje se njihova vrijednost ne samo na mišićno koštani sustav već i na sve ostale sustave u tijelu koje popoljšava i što nas sve veseli pomlađuje. Npr naše žlijezde s unutrašnjim izlučivanjem s godinama se ulijene a vježbanjem asana pritišćemo ih i stimuliramo te one ponovo djelovati kao u mladosti, balansira metabolizam i apetit te redovitim vježbanjem yoge idealna težina više nije nedostižna. Moždane funkcije se poboljšavaju i osim što bolje pamtimo i kreativniji smo, možemo dostići i stanje mira bez neželjenih misli.Yoga se često preporuča i sportašima kao dodatna aktivnost za sprečavanje ozljeda i u fazi odmora i oporavka.

 

Evo što strastvene trkačice s puno kilometara u nogama kažu:

**Mara Pušec:**\
” Ono u čemu mi je yoga pomogla u samom treniranju i utrkivanju je smanjenje grča oko ramena, vrata i gornjeg dijela tijela. To mi se često dešavalo na dugim treninzima nakon 25 km ili u utrci. Yoga mi je pomogla da mi taj dio prodiše.\
Svakodnevno zapažam benefite yoge, povečala mi se gipkost i lakoća kretanja tj. Trčanja. Spoznala sam i primjenjujem pravilno disanje, pa prodišem teške trenutke na treningu ili utrci.\
Uglavnom bez yoge ne ide! Ona savršeno nadopunjuje trčanje. ”

**Anne Feron:**\
” Kao trkačica tražila sam povećanje fleksibilnosti kad sam počela s yogom, mo našla sam puno više.\
Yoga mi daje snagu mojim mišićima za bolje trčanje, te snacu i izdržljivost mom umu da izvedem i najteže trke. Puno sam naučila o svom tijelu, kako da pravilno dišem ali isto tako da dam maksimum od sebe u nekoj aktivnosti. ”

**Marijana Liszt:**\
” Za mene hot yoga čini savršenu ravnotežu trčanju. Po prirodi nisam fleksibilna, a od trčanja postajem jos tvrđa i skračuju se tetive. Neopisivo mi je važno istezanje koje puno lakše i bolje mogu postići uz hot yogu u grijanoj prostoriji. Obožavam taj osjećaj ugode u pojedinim asanama. Kada redovito vježbam yogu nemam bolova u donjem dijelu leđa što me uz trčanje, a bez yoge, uvijek prati! Takođe sam avansirala i vezano uz disanje. Tehnike disanja koje nas uči Vjerna pomažu mi i u trčanju. Općenito mislim da sam našla svoju dobitnu kombinaciju! ”

 

**O yogi kao i o trčanju napisano je jako puno no da bi ste zaista osjetili njihovu ljepotu i dobrobiti probajte i to ne samo jednom…dajte si šansu za ljubav na drugi pogled.**