---
title: Jutarnji ritual za bistri mozak
description: I am description of blog post structure data
date: 2023-01-19T22:51:04.438Z
author: Vjerna Nevistić
featured_image: images/alarm-clock-2116007_1280.jpg
category: blog
images:
  - images/disanje-768x1581.jpg
  - images/cucanj.jpg
tags: [Lifestyle, Strength, Philosophy]
keywords: [Lifestyle, Strength, Philosophy]
---
Bilo da ste ranoranilac ili noćna sova ovaj kratki ritual nakon buđenja pomoći će vam da postignete maksimalnu bistrinu i efikasnost u vrlo kratkom vremenu.

Postupak se sastoji od 3 koraka:

Hladan tuš, kratko vježbanje, kava bez mlijeka i šećera ili zeleni čaj (uz čašu vode).

Bitno je da se sva tri koraka izvode na prazan želudac, a možete ih kombinirati i obrnuto: Kava ili čaj, hladan tuš i kratko vježbanje.

Zašto na prazan želudac? Zato što se tada nalazimo u načinu posta koji uz mnoge dobrobiti pomlađuje tijelo (o postu će biti riječi u drugom tekstu), te povećava proizvodnju hormona rasta.

Kao prvi korak možemo dakle uzeti hladan tuš i počevši od stopala i nogu, pa ruku postepeno tuširamo cijelo tijelo 3-5 minuta. Ukoliko vam je teško odmah krenuti s potpuno hladnom vodom, počnite s mlakom pa ju pomalo hladite. Hladna voda potiće cirkulaciju, podiže raspoloženje i razbuđuje.

Kratko vježbanje sastoji se od serije disanja i čučnjeva za povezivanje moždanih polutki. Prije početka vježbanja možemo stati mirno zatvorenih očiju i zamisliti nešto što želimo postići toga dana. U jogi se takva odluka naziva Sankalpa i neizostavni je dio vježbanja.

Pobjedničko disanje: Na udah podižemo ruke postrance gore i dotaknemo dlanove, udišući istežemo tijelo iz struka, udaljujemo rebra od kukova i širimo rebreni obruč, a na izdah spuštamo ruke uz tijelo ali trup ostaje dugačak kao da izranjamo iz mora. I udah i izdah su na nos, a strujanje zraka osjećamo u grlu.

![disanje](/images/disanje-768x1581.jpg "disanje")

Čučnjevi za povezivanje moždanih polutki su stara jogijska vježba, a djeluju na bolju povezanost mozga, te stvaraju nove poveznice između živčanih stanica. Stanemo uspravno, spojenih stopala i nogu, lijevim dlanom uhvatimo desnu ušnu resicu tako da je palac prema naprijed, a desnom uhvatnimo lijevu ušnu resicu. Na udah se spuštamo u čučanj, pete ostaju na podu i spuštamo se do 90 stupnjeva između natkoljenica i potkoljenica. Na izdah dižemo se gore. Ponovimo 20 čučnjeva, a na kraju ostanemo mirno stajati zatvorenih očiju.

![čučanj](/images/cucanj.jpg "čučanj")



Kava ili čaj pod uvjetom da su bez mlijeka i šećera zdravi su napici koji pomažu buđenju, ali ako ih ne volite ili ne želite gubiti vrijeme na ispijanje kave možete popiti šalicu tople vode ili vode s limunom. Poslije vode s limunom nikako ne perite zube (možete prije). Ovaj dio pomaže probavi i čišćenju organizma.

Ja osobno najviše volim redoslijed kava, hladan tuš pa vježbanje, ali svaka kombinacija je učinkovita!