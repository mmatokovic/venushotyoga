---
title: Zašto nam trebaju yoga vikendi
description: I am description of blog post structure data
author: Vjerna Nevistić
date: 2023-08-19T22:48:55.533Z
featured_image: images/Padangustasana.jpg
images:
  - images/Padangustasana.jpg
  - images/Vrksasana.jpg
  - images/bruno.jpg
  - images/Nikky.jpg
tags:
  - "yoga"
  - "Trčanje"
  - "vježbanje"
  - "popularnost"
keywords:
  - "yoga"
  - "Trčanje"
  - "vježbanje"
  - "popularnost"
---

ZAŠTO NAM TREBAJU YOGA VIKENDI?

U vremenima gdje su nam glavne vijesti uvijek zastrašujuće i negativne, potrebno je naučiti se distancirati od njih. To ne znači da smo srca hladna i ne želimo pomoći već samo da pokušavajući održati dobru volju i visoku frekvenciju budemo korisniji i sebi i svojoj bližoj i daljoj okolini.

Zato je dobro otići malo iz svakodnevnice i uz vježbanje yoga asana i pranayama odmoriti tijelo, um i dušu. Na yoga vikendima vježbamo na morskoj obali, te yogijskim disanjima pojačavamo dobrobiti morskog zraka. Izvodeći asane radimo na snazi i pokretljivosti cijelog tijela, razvijamo ravnotežu, sposobnost koja se prva smanjuje kako starimo ili smo neaktivni, te izdržljivost. Takođe izvodimo vježbe disanja uz hodanje koje kad naučite možete vrlo lako i uspješno primjenjivati kod kuće.

Smješteni smo u hotelima Valamar u Poreču ili Taru u Istri koji uz jako povoljne cijene za naše grupe nude i dodatne sadržaje uključene u cijenu (sauna, bazen, teretanu). Hrana je izvrsna i raznovrsna. Dobro su došli i članovi obitelji koji ne vježbaju, za djecu ima puno sadržaja (igraonice, radionice, gaming room), a hoteli su okruženi sa lijepim šetnicama uz more.

Možda je najbolje opisati naše dosadašnje vikende riječima polaznika!

Dora Rubic:

Svaki odmor bi trebao biti baš ovako aktivno opuštajući. Treninzi na plaži, vježbe disanja uz more, vježbe balansa na vjetru, šetnje kroz šumu, pozdravi suncu (doslovno )... Mogu samo reći da jedva čekam i treći vikend!

Najmlađi članovi našeg yoga vikenda kazu:

Oskar 11:

Joga vikend je zakon, lijepo je organizirano, hotel je super rutina isto je dobra i satovi su super organizirani, jako je bilo lijepo, sigurno bi opet išao.

Hugo 10:

Bilo mi je super i želio bi ići opet. Kad sam vježbao yogu, najviše mi se svidjelo što sam bio opušten. Sav bijes koji sam imao je izašao. Osjećao sam se (jačim), kao da mogu sve što god poželim. Najviše mi se u svidjelo disanje, pogotovo ono kad isplaziš jezik. Predobro! Cijeli vikend je bio pravi odmor i opuštanje od škole i obaveza.

![Vrksasana](/images/Vrksasana.jpg "Vrksasana")

Sanja Vučković:

Kada dva puta dnevno vježbaš yogu gledajući more, kada ispred tebe stoji jedna od najboljih yoga učiteljica, kada ti tijelo i um svakim pokretom i svakom novom asanom zahvaljuje na svemu što im dajes i kada se to dogodi na dva yoga retreata u Porecu, tada to

nije slučajnost, tada si siguran da si upravo tamo gdje moraš biti. Hvala ti, draga Vjerna, na sjajnoj organizaciji, nepresušnoj inspiraciji i divnoj energiji koja traje i kada more ostane daleko iza nas. Vidimo se, nadam se, uskoro, a gdje nego na trećem retreatu u Porecu

Bruno Isaković:

Yoga na svježem istarskom zraku i šetnje uz sunčane obale Poreča je nešto što si svatko mora dozvoliti. Vjerna je odlična instruktorica yoge i pažljivo se posvećuje svakom od polaznika. Svojim uvijek pozitivnim stavom stvara ugodnu atmosferu, a njeni su clasevi informativni i izazovni, bez obzira na nivo iskustva i sposobnosti. Super doživljaj, kao mali godišnji odmor. Toplo preporučam svima!

![bruno](/images/bruno.jpg "bruno")

Mario Pavlina:

Potpuni sam početnik I ovaj vikend mi je bio jako ugodno iskustvo I preporučio bih ga yogijima svih razina. Treninzi se dobro mogu pratiti i instrukcije su na dva jezika- hrvatskom i engleskom što svakako pomaže. Puno sam naučio o yogi na nenaporan i prikladan način. Prakticiranje yoge na ovoj fantastičnoj lokaciji tako blizu moru bilo je zaista prekrasno I čak nas ni kiša u nedjelju nije omela u vježbanju na otvorenom.

![Nikky I Mario](/images/Nikky.jpg "Nikky I Mario")
